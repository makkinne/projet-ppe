   #Modifica Wikipedia (it) Feed Atom di Wikipedia

   Vai al contenuto

   [ ] Menu principale
   Menu principale
   (BUTTON) sposta nella barra laterale (BUTTON) nascondi
   Navigazione
     * Pagina principale
     * Ultime modifiche
     * Una voce a caso
     * Nelle vicinanze
     * Vetrina
     * Aiuto
     * Sportello informazioni
     * Pagine speciali

   Comunità
     * Portale Comunità
     * Bar
     * Il Wikipediano
     * Contatti

   Wikipedia L'enciclopedia libera
   Ricerca
   ____________________
   (BUTTON) Ricerca

   [ ] Aspetto

     * Fai una donazione
     * registrati
     * entra

   [ ] Strumenti personali
     * Fai una donazione
     * registrati
     * entra

Indice

   (BUTTON) sposta nella barra laterale (BUTTON) nascondi
     * Inizio
     * 1 Storia del pensiero spiritualista
       (BUTTON) Attiva/disattiva la sottosezione Storia del pensiero
       spiritualista
          + 1.1 Secolo XIX
          + 1.2 Secolo XX
     * 2 Note
     * 3 Bibliografia
     * 4 Altri progetti
     * 5 Collegamenti esterni

   [ ] Mostra/Nascondi l'indice

Spiritualismo

   [ ] 18 lingue
     * Беларуская
     * Български
     * Čeština
     * Cymraeg
     * Deutsch
     * Ελληνικά
     * English
     * Español
     * فارسی
     * Français
     * Gaeilge
     * Magyar
     * Հայերեն
     * 日本語
     * Polski
     * Português
     * Русский
     * Українська

   Modifica collegamenti

     * Voce
     * Discussione

   [ ] italiano

     * Leggi
     * Modifica
     * Modifica wikitesto
     * Cronologia

   [ ] Strumenti
   Strumenti
   (BUTTON) sposta nella barra laterale (BUTTON) nascondi
   Azioni
     * Leggi
     * Modifica
     * Modifica wikitesto
     * Cronologia

   Generale
     * Puntano qui
     * Modifiche correlate
     * Link permanente
     * Informazioni pagina
     * Cita questa voce
     * Ottieni URL breve
     * Scarica codice QR
     * Passa al parser legacy

   Stampa/esporta
     * Crea un libro
     * Scarica come PDF
     * Versione stampabile

   In altri progetti
     * Wikimedia Commons
     * Wikiquote
     * Elemento Wikidata

   Aspetto
   (BUTTON) sposta nella barra laterale (BUTTON) nascondi
   Da Wikipedia, l'enciclopedia libera.

   Si definisce genericamente spiritualismo ogni dottrina che,
   contrapponendosi al materialismo, e talora anche al razionalismo,
   afferma l'esistenza nell'uomo di un principio spirituale, diretta
   testimonianza della coscienza, dal quale è possibile desumere valori e
   interessi immateriali riscontrabili nei rapporti religiosi, morali,
   affettivi ecc.^[1]
   [330px-thumbnail.jpg] Dettaglio da un murale di George William Russell
   e William Butler Yeats (anni 80 del XIX secolo), ispirato allo
   spiritualismo teosofico che avrebbe informato l'arte moderna.^[2]
     * Secondo Rufus M. Jones (1853-1948), lo Spiritualismo può esser
       definito come la dottrina secondo la quale realtà ultima
       dell'universo è lo Spirito, un'Intelligenza superiore, simile allo
       spirito umano, che è fondamento e spiegazione razionale dell'intero
       universo. In un senso simile il termine è stato utilizzato per
       indicare la concezione idealistica, secondo cui nulla esiste ad
       eccezione di uno Spirito assoluto e degli spiriti finiti, per cui
       il mondo sensibile è soltanto un regno di idee ^[3].

     * Nella terminologia cristiana il termine Spiritualismo viene
       utilizzato per sottolineare l'influenza diretta dello Spirito Santo
       in ambito religioso, specialmente per indicare l'insegnamento del
       Vangelo secondo Giovanni^[3] («lo spirito soffia dove vuole», Gv,
       3, 8). Anche i valdesiani furono designati come una forte
       componente del movimento filosofico-religioso definito
       "spiritualismo", diffuso soprattutto in Italia nel XVI secolo.

     * Talvolta il termine viene utilizzato impropriamente, in luogo del
       termine Spiritismo, una credenza che afferma che esistono entità
       spirituali e che gli esseri umani, dotati di facoltà medianiche,
       possano comunicare con loro. Allan Kardec e Arthur Conan Doyle ^[4]
       confermarono che lo Spiritismo è spiritualista (ma non viceversa).
       Come conseguenza, molti studi sullo spiritualismo furono largamente
       accettati nello spiritismo, in particolare gli studi dei fisici
       William Crookes ^[5], Oliver Joseph Lodge e altri.

Storia del pensiero spiritualista

   [modifica | modifica wikitesto]

   Il termine "spiritualismo" deriva dalla parola latina spiritus, e non
   ha un corrispondente diretto nella lingua greca antica che utilizza la
   parola pnéuma (πνεῦμα), inteso come "soffio", "aria", "respiro" e
   quindi, secondo lo stoicismo, come "spirito vivificante", che dà vita
   alla realtà impregnandola di sé.

   Un concetto filosofico greco più affine a quello odierno di spirito è
   «nous» (nùs),^[6] cioè intelletto. Nella storia della filosofia
   occidentale per spiritualismo si può intendere ogni dottrina basata
   sulla preminenza della realtà spirituale, come in Platone, o sul valore
   assegnato alla metafisica, sia dualista che monista.^[6]

   Più specificamente viene rapportato a un indirizzo filosofico che
   nacque e si sviluppò nel XIX secolo in Francia e in Italia, diretto
   polemicamente contro il positivismo, lo scientismo e il materialismo: a
   queste dottrine esso contrapponeva una rinascita della metafisica
   intesa nel senso cristiano agostiniano.

Secolo XIX

   [modifica | modifica wikitesto]
   [20px-Magnifying_glass_icon_mgx2.svg.png] Lo stesso argomento in
   dettaglio: Filosofia del XIX secolo § Lo spiritualismo francese e
   italiano.
   [250px-Cousin%2C_Victor_-_1.jpg] Victor Cousin, ritratto nel 1820

   Il termine si trova usato per la prima volta da Victor Cousin, uno dei
   principali autori dell'introduzione in Francia dello Spiritualismo.^[7]

   Cousin in età giovanile aveva subìto l'influsso di Locke e Condillac;
   in seguito abbracciò la corrente filosofica dell'idealismo sotto
   l'influenza di Maine de Biran e Friedrich Schelling, con cui ebbe degli
   scambi,^[8] elaborando la sua dottrina in opposizione al sensismo degli
   idéologues, e approdando a una sintesi eclettica anche delle idee di
   Kant, Cartesio e degli idealisti scozzesi.^[9]

   Scriveva nel suo libro Sul vero, il bello e il bene del 1853,
   riprendendo la dottrina platonica coniugata col messaggio evangelico
   del cristianesimo:
   «La nostra vera dottrina, la nostra vera bandiera è lo spiritualismo,
   questa filosofia solida quanto generosa, che comincia con Socrate e
   Platone, che l'Evangelo ha diffuso nel mondo, che Descartes ha messo
   nelle forme severe del genio moderno, che è stata nel XVII secolo una
   delle glorie e delle forze della patria, che è perita con la grandezza
   nazionale nel secolo XVIII, e che al principio di questo secolo Royer
   Collard è venuto a riabilitare nell'insegnamento pubblico, mentre
   Chateaubriand e Madame de Staël la trasportavano nella letteratura e
   nell'arte. [...]

   Questa filosofia insegna la spiritualità dell'anima, la libertà e la
   responsabilità delle azioni umane, le obbligazioni morali, la virtù
   disinteressata, la dignità della giustizia, la bellezza della carità; e
   al di là dei limiti di questo mondo essa mostra un Dio, autore e tipo
   dell'umanità, il quale, dopo averla creata, evidentemente per uno scopo
   eccellente, non l'abbandonerà nello sviluppo misterioso del suo
   destino.^[10]»

   In Francia lo spiritualismo assunse quindi le caratteristiche di una
   riaffermazione della superiorità del pensiero e di una visione della
   realtà ritenuta spirituale nella sua essenza,^[8] andando alla ricerca
   di una spiritualità da vivere come esperienza concreta.^[8] Sorto come
   reazione al positivismo, si basava su vari apporti derivanti dal
   pensiero tradizionale risalente a Cartesio, Pascal, Malebranche, Maine
   de Biran.^[11]

   La diffusione di questa corrente filosofica si ebbe in seguito con le
   teorie di Félix Ravaisson, Charles Renouvier,^[12] Jules Lachelier,
   Henri Bergson, Émile Boutroux e Maurice Blondel.^[13]

   In Italia, dove Cousin aveva contatti con Manzoni, d'Azeglio ed
   altri,^[8] lo spiritualismo ottocentesco, di impronta romantica, fu la
   principale caratteristica delle correnti filosofiche del
   Risorgimento.^[14] I primi due esponenti vengono considerati Antonio
   Rosmini e Vincenzo Gioberti, che riprendono i temi agostiniani
   dell'interiorità della coscienza e dell'illuminazione divina, l'uno in
   vista di una riforma religiosa mirante al trascendente, l'altro più
   rivolto al recupero della funzione civile della tradizione
   cristiana.^[14]

   Anche Giuseppe Mazzini, pur sostenitore di una visione laica o comunque
   non riconducibile al cattolicesimo, sviluppò una forma di spiritualismo
   incentrata sul dovere etico e la missione nazionale dei popoli. Altri
   esponenti dello spiritualismo come Vera e Spaventa rientrano nella
   corrente del neohegelismo.^[8]^[15]

Secolo XX

   [modifica | modifica wikitesto]
   [330px-Kandinsky_-_White_Zig_Zag%2C_1922.jpg] Zig Zag bianchi, olio su
   tela di Vasilij Kandinskij (1922), una delle espressioni artistiche
   dello spiritualismo novecentesco.^[16]

   Nel XX secolo si trovano due correnti dello spiritualismo: la prima
   ancora in Francia nel 1934 con la pubblicazione della collana
   "Filosofia dello Spirito" a cura di Louis Lavelle e di René Le Senne
   che si rifanno ai temi classici dell'interiorità spirituale considerati
   alla luce delle nuove problematiche dell'esistenzialismo cristiano.

   La seconda corrente si sviluppa negli stessi anni in Italia con
   l'intento, da un lato, di superare l'immanentismo neohegeliano,
   dall'altro di differenziarsi dalla neoscolastica recuperando e
   sviluppando nell'ambito del neoidealismo italiano i temi
   dell'attualismo gentiliano.^[17]

   I maggiori esponenti dello spiritualismo novecentesco italiano possono
   essere considerati Armando Carlini, che per primo ne trattò, Luigi
   Stefanini, Felice Battaglia, Michele Federico Sciacca, Renato
   Lazzarini,^[18] tutti accomunati dalla religiosità cristiana cattolica
   fondata sulla trascendenza divina.

   Questi ritengono il filosofare come metodo intimistico scaturente dallo
   spirito soggettivo piuttosto che, com'era nella tradizione tomistica
   ripresa dalla neoscolastica, dall'analisi razionale basata sull'essere
   oggettivo reale.

Note

   [modifica | modifica wikitesto]
    1. ↑ Spiritualismo, in Treccani.it – Vocabolario Treccani on line,
       Roma, Istituto dell'Enciclopedia Italiana. URL consultato il 5
       giugno 2024.
    2. ↑ Susie Hodge, 50 grandi idee arte, pag. 130, Dedalo, 2012. Cfr.
       anche Philippe Daverio, La Teosofia e la nascita dell'Arte Moderna,
       su raicultura.it.
    3. 1 2 (EN) Rufus M. Jones, Spiritualism, in Dagobert D. Runes (a cura
       di), Dictionary of Philosophy, New York, Philosophical Library,
       1942. Edizione italiana Dizionario di Filosofia, traduzione di Aldo
       Devizzi, prefazione di Uberto Scarpelli, Milano, Aldo Martello
       editore, 1963.
    4. ↑ (EN) Arthur Conan Doyle, The History of Spiritualism, London,
       Cassell and Co., 1926. Ospitato su archive.org.
    5. ↑ William Crookes, Ricerche sui fenomeni dello spiritualismo,
       traduzione di Emilio Servadio, Milano, Libreria Lombarda, 1932.
    6. 1 2 Spiritualismo, in Dizionario di filosofia, Roma, Istituto
       dell'Enciclopedia Italiana, 2009.
    7. ↑ Spiritualismo, in Dizionario di filosofia, Roma, Istituto
       dell'Enciclopedia Italiana, 2009.
    8. 1 2 3 4 5 Mauro Cascio, Victor Cousin e la rivincita dello
       Spiritualismo, su raicultura.it, recensione al volume di Victor
       Cousin pubblicato a cura di Giovanni Balducci da Bonanno editore,
       2025.
    9. ↑ Wilhelm Gottlieb Tennemann, Compendio della storia della
       filosofia, pag. 108, trad. it. di Gaetano Modena, Bizzoni, 1835.
   10. ↑ (FR) Victor Cousin, Du vrai, du beau et du bien, Parigi, Didier,
       1856, pp. 458-459.
   11. ↑ Caterina Zanfi, La reazione al positivismo: lo spiritualismo, in
       Storia della civiltà europea a cura di Umberto Eco, Roma, Istituto
       dell'Enciclopedia Italiana, 2014.
   12. ↑ Renouvier apprezzò e fece conoscere le opere e il pensiero di
       Jules Lequier che definì "personalismo". Vedi Lequier,
       Joseph-Louis-Jules, in Dizionario di filosofia, Roma, Istituto
       dell'Enciclopedia Italiana, 2009. URL consultato il 5 giugno 2024.
   13. ↑ Enciclopedia Garzanti di Filosofia, p. 897.
   14. 1 2 Giovanni Rota, Le tradizioni filosofiche nell'Italia unita, in
       Storia della civiltà europea a cura di Umberto Eco, Roma, Istituto
       dell'Enciclopedia Italiana, 2014.
   15. ↑ R. Bortot, L'Hegelismo di Bertrando Spaventa, su
       fondazionespaventa.it, 2022.
   16. ↑ Vasilij Kandinskij, tra Spirituale e Astrattismo, su
       finestresullarte.info, 2021. Cfr. anche Mario De Micheli, Le
       avanguardie artistiche del Novecento, pag. 105, Feltrinelli, 1988.
   17. ↑ Di diversa natura è invece lo spiritualismo di Benedetto Croce
       che preferisce parlare di storicismo o semmai di «spiritualismo
       assoluto» ( Antonio Pirolozzi, Il concetto di "Spirito" in
       Benedetto Croce, su diacritica.it, 2017.)
   18. ↑ Piero Di Giovanni, Le avanguardie della filosofia italiana nel XX
       secolo, Milano, Franco Angeli, 2003, p. 201.

Bibliografia

   [modifica | modifica wikitesto]
     * Enciclopedia Garzanti di Filosofia, Milano, Garzanti, 1981.

Altri progetti

   [modifica | modifica wikitesto]

   Altri progetti
     * Wikiquote
     * Wikizionario

     * Collabora a Wikiquote Wikiquote contiene citazioni di o su
       spiritualismo
     * Collabora a Wikizionario Wikizionario contiene il lemma di
       dizionario «spiritualismo»

Collegamenti esterni

   [modifica | modifica wikitesto]
     *
     * Spiritualismo, in Dizionario di filosofia, Istituto
       dell'Enciclopedia Italiana, 2009. Modifica su Wikidata
     * (EN) spiritualism, su Enciclopedia Britannica, Encyclopædia
       Britannica, Inc. Modifica su Wikidata

     Gianluca Marziani, Raffigurare lo spirituale nell'arte, su
   osservatoreromano.va, 2024.

     Mauro Cascio, Victor Cousin e la rivincita dello Spiritualismo, su
   raicultura.it, 2025.
   V · D · M
   Idealismo
   Forme Attualismo · Idealismo assoluto · Idealismo critico · Idealismo
   epistemologico · Idealismo inglese · Idealismo italiano · Idealismo
   magico · Idealismo oggettivo · Idealismo soggettivo · Idealismo
   tedesco · Idealismo trascendentale · Filosofia indiana · Monismo ·
   Neoplatonismo · Spiritualismo
   Concetti Appercezione · Antirealismo · Assoluto · Autocoscienza ·
   Fenomenismo · Idea · Ideale · Intuizione intellettuale · Io puro ·
   Mentalismo · Pampsichismo · Pensiero · Pluralismo idealistico ·
   Razionalismo · Soggettivismo · Soggettività · Spirito ·
   Trascendentalismo · Trascendentalità
   Filosofi idealisti
   V · D · M
   Romanticismo
   Tematiche Eroismo · Genio · Ironia · Nostalgia · Sehnsucht · Spleen ·
   Sublime · Titanismo · Volksgeist e Zeitgeist · Wanderlust ·
   Weltschmerz · Altro...
   [250px-Caspar_David_Friedrich_-_Wanderer_above_the_Sea_of_Fog.jpeg]
   Letteratura
   e poesia Blaue Blume · Boemianismo · Bovarismo · Celtomania ·
   Classicismo di Weimar · Costumbrismo · Felibrismo · Gesamtkunstwerk ·
   Göttinger Hainbund · Indianismo · Letteratura gotica ·
   Neoromanticismo · Preromanticismo · Poesia cimiteriale · Poesia
   trascendentale · Poeti laghisti · Ossianesimo · Scuola di Jena · Sturm
   und Drang
   Scrittori e Poeti · Opere letterarie · Altro...
   Arti Biedermeier · Hudson River School · Istorismo · Nazareni ·
   Neoclassicismo · Onirismo · Pittoresco · Pittura storica ·
   Preraffaelliti · Purismo · Rovinismo · Scuola di Düsseldorf · Scuola di
   Posillipo
   Pittori romantici · Altro...
   Architettura Architettura dell'Ottocento · Architettura neomanuelina ·
   Architettura revivalista · Eclettismo · Medievalismo · Neogotico
   Musica Balletto romantico · Guerra dei Romantici · Musica
   tardo-romantica · Nazionalismo musicale · Neoromanticismo musicale ·
   Opera italiana · Strumenti musicali · Compositori vari · Altro...
   Filosofia Assoluto · Intuizione · Filosofia dell'arte · Idealismo
   (tedesco) · altri idealismi (britannico · francese · italiano) ·
   Ideale · Naturphilosophie · Spiritualismo · Trascendentalismo ·
   Altro...
   Scienza Catastrofismo · Lamarckismo · Legge biogenetica · Galvanismo ·
   Scienza goethiana e humboldtiana
   Storia Mazzinianesimo · Nazionalismo organico · Provvidenzialismo ·
   Religione civile · Scuola storica · Storicismo
   V · D · M
   Autori per nazionalità
   Francia Baudelaire · Bertrand · Chateaubriand · Dumas · Gautier ·
   Hugo · Lamartine · Mérimée · Musset · Nerval · Nodier · Staël · Vigny ·
   Adam · Alkan · Auber · Berlioz · Fauré · Halévy · Méhul · Onslow ·
   Saint-Saëns
   Germania Achim e Bettina von Arnim · Brentano · Eichendorff · Fichte ·
   Fouqué · Goethe · Fratelli Grimm · Günderrode · Gutzkow · Hauff ·
   Hegel · Heine · Hoffmann · Hölderlin · Jean Paul · Kleist · Mörike ·
   Novalis · Schelling · Schwab · Tieck · Uhland · Beethoven · Brahms ·
   Bruch · Kalkbrenner · Loewe · Marschner · Fanny Mendelssohn · Felix
   Mendelssohn · Meyerbeer · Moszkowski · C. Schumann · R. Schumann ·
   Spohr · Strauss · Wagner · Weber
   Gran Bretagna Barbauld · Blake · Anne Brontë · C. Brontë · E. Brontë ·
   Burns · Byron · Carlyle · Clare · Coleridge · de Quincey · Maria
   Edgeworth · Keats · Maturin · Polidori · Radcliffe · Mary Robinson ·
   Scott · Seward · M. Shelley · P. B. Shelley · Southey · Wordsworth ·
   Elgar · Holst · Vaughan Williams
   Italia Foscolo · Hayez · Leopardi · Manzoni · Mazzini · Bellini ·
   Busoni · Cherubini · Donizetti · Paganini · Puccini · Respighi ·
   Rossini · Spontini · Verdi
   Polonia Fredro · Krasiński · Józef Ignacy Kraszewski · Malczewski ·
   Mickiewicz · Norwid · Potocki · Wincenty Pol · Słowacki · Bortkiewicz ·
   Chopin · Lipiński · Moniuszko · Paderewski · Tausig · Wieniawski
   Spagna e
   Catalogna Aribau · Bécquer · Rosalía de Castro · Dalmau · Espronceda ·
   Gutiérrez · Maragall · Saavedra · Verdaguer · Zorrilla
   Russia Ajvazovskij · Baratynsky · Batyushkov · Borovikovskij ·
   Brjullov · Gogol · Ivanov · Karamzin · Kiprenskij · Küchelbecker ·
   Lermontov · Pushkin · Ščedrin · Tyutchev · Venecianov · Vyazemsky ·
   Zhukovsky · Borodin · Cui · Glinka · Lyapunov · Medtner · Mussorgsky ·
   Rachmaninoff · Rimsky-Korsakov · Rubinstein · Scriabin · Tchaikovsky

    « Illuminismo

   Realismo »

   Controllo di autorità Thesaurus BNCF 18948 · NDL (EN, JA) 00574451

     Portale Cristianesimo
     Portale Filosofia

     Portale Risorgimento

   Estratto da
   "https://it.wikipedia.org/w/index.php?title=Spiritualismo&oldid=1459186
   09"

   Categorie:
     * Antroposofia
     * Filosofia romantica
     * Idealismo
     * Risorgimento italiano
     * Scuole e correnti filosofiche
     * Spiritualità
     * Teosofia

   Categorie nascoste:
     * P7993 letta da Wikidata
     * P1417 letta da Wikidata
     * Voci con codice Thesaurus BNCF
     * Voci con codice NDL
     * Voci non biografiche con codici di controllo di autorità

     * Questa pagina è stata modificata per l'ultima volta il 20 lug 2025
       alle 15:45.
     * La pagina è stata renderizzata con Parsoid.
     * Il testo è disponibile secondo la licenza Creative Commons
       Attribuzione-Condividi allo stesso modo; possono applicarsi
       condizioni ulteriori. Vedi le condizioni d'uso per i dettagli.

     * Informativa sulla privacy
     * Informazioni su Wikipedia
     * Avvertenze
     * Contatti legali e di sicurezza
     * Codice di condotta
     * Sviluppatori
     * Statistiche
     * Dichiarazione sui cookie
     * Versione mobile

     * Wikimedia Foundation
     * Powered by MediaWiki

   (BUTTON) Ricerca
   ____________________
   (BUTTON) Ricerca

   [ ] Mostra/Nascondi l'indice
   Spiritualismo
   (BUTTON) 18 lingue Aggiungi argomento
