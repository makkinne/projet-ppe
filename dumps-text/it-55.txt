   #oEmbed (JSON) oEmbed (XML)

   [INS: :INS] [INS: :INS]

   (BUTTON) Naviga
   [svg%3E] [logo-compact.svg] (BUTTON)
     * Chi siamo
     * Brains & Contest

   ____________________ [icon-search.svg]-Submit

     * Attualità
          + Bioetica
          + Consumi
          + Criminalità
          + Diritti
          + Immigrazione
          + Questione islamica
          + Questioni di genere
          + Terrorismo
     * Città
          + Agrigento
          + Bergamo
          + Bologna
          + Bruxelles
          + Firenze
          + Genova
          + Londra
          + Messina
          + Milano
          + Napoli
          + New York
          + Padova
          + Palermo
          + Parigi
          + Roma
          + San Francisco
          + Siena
          + Smart city
          + Torino
          + Trieste
          + Urbanistica
          + Venezia
     * Cultura
          + Arte
          + Beni culturali
          + Cinema
          + Eventi
          + Filosofia
          + Fotografia
          + Fumetti
          + Letteratura
          + Musei
          + Musica
          + Scienze
          + Storia
          + Teatro
     * Economia e Lavoro
          + Agricoltura
          + Agroalimentare
          + Artigiani
          + Commercio
          + Cooperazione
          + Economia
          + Economia civile
          + Energia
          + Grandi imprese
          + Immobiliare
          + Imprenditori
          + Industria
          + Innovazione
          + Lavoro
          + Macroeconomia
          + Moda & Design
          + Pmi
          + Previdenza
          + Professioni
          + Sindacati
          + Startup
          + Terzo Settore
          + Trasporti
          + Turismo
     * Esteri
          + Africa
          + America
          + Asia
          + Cina
          + Commercio globale
          + Geopolitica
          + India
          + Medio Oriente
          + Mediterraneo
     * Europa
          + Germania
          + Russia
          + Spagna
          + UE
     * Finanza e Soldi
          + Bollette
          + Borsa
          + Finanza
          + Mercati
          + Polizze
          + Risparmio
          + Tasse
     * Politica
          + Appalti
          + Autorità indipendenti
          + Enti locali
          + Fisco
          + Giustizia
          + Governo
          + Legislazione
          + P.A.
          + Parlamento
          + Partiti e politici
          + Quirinale
     * Salute
          + Benessere
          + Medicina
          + Salute mentale
          + Sanità
     * Società
          + Cibo
          + Costume
          + Famiglia
          + Lifestyle
          + Privacy
          + Relazioni
          + Religione
          + Scuola
          + Università
          + Viaggi
     * Sostenibilità
          + Acqua
          + Ambiente
          + Beni comuni
          + Clima
          + Economia circolare
          + Infrastrutture
          + Mobilità
     * Sport
          + Altri sport
          + Arrampicata
          + Basket
          + Calcio
          + Ciclismo
          + Nuoto
          + Olimpiadi
          + Rugby
          + Sci
          + Tennis
     * Tecnologia e Media
          + Internet
          + Media
          + Tecnologia

     * Chi siamo
     * Brains & Contest

Accedi a glistatigenerali.com

   (BUTTON) Close modal

   Nome utente/E-mail: ____________________

   Password: ____________________

   Password dimenticata?

   IFRAME:
   https://www.google.com/recaptcha/api/fallback?k=6LdyCXgqAAAAAF92OtDG5kv
   EWhsVxmsroA2-ymcw

   (BUTTON) Accedi

   Non sei ancora registrato?
   Registrati

   Oppure accedi con:

Registrati

   (BUTTON) Close modal

   Registrazione effettuata con successo

   controlla la tua e-mail e segui le istruzioni.

   Nome* ____________________

   Cognome* ____________________

   Indirizzo e-mail* ____________________

   Password:* ____________________

   Conferma Password:* ____________________

   [ ] Voglio ricevere la newsletter giornaliera de "Gli Stati Generali".
   La gestione dei miei dati avverrà in conformità con l'informativa sulla
   privacy.

   [ ] * Accetto la gestione dei miei dati in conformità con l'informativa
   sulla privacy.

   IFRAME:
   https://www.google.com/recaptcha/api/fallback?k=6LdyCXgqAAAAAF92OtDG5kv
   EWhsVxmsroA2-ymcw

   (BUTTON) Registrati
   Privacy policy Termini e condizioni d'uso

Cambio Password

   (BUTTON) Close modal

   Username/E-mail ____________________

   IFRAME:
   https://www.google.com/recaptcha/api/fallback?k=6LdyCXgqAAAAAF92OtDG5kv
   EWhsVxmsroA2-ymcw

   (BUTTON) Richiedi il cambio password

Calcio

George Orwell e lo “spirito sportivo”

   di Paolo Bruschi
   14 Dicembre 2021

   È attribuita a Rinus Michels, l’allenatore olandese inventore del
   “calcio totale”, l’affermazione che il calcio somiglia molto a una
   guerra. Del resto, per il carattere estremamente autoritario, Michels
   era soprannominato “Il Generale” e tecnici della stessa specie sono
   chiamati sovente “sergenti di ferro”. Nel linguaggio a circolazione
   forzosa del giornalismo sportivo, le metafore belliche sono vecchie
   come il football stesso: l’area di rigore viene “eroicamente difesa”
   per resistere al “tambureggiante assedio” della squadra avversaria;
   quando le partite si svolgono principalmente a centrocampo quasi
   irrimediabilmente si sente dire che “infuria la battaglia”, la cui
   soluzione può certe volte consistere in una rapida “incursione” che
   consente il gol al “cannoniere”, che in passato era conosciuto anche
   come “tiratore scelto”.

   [INS: :INS] [INS: :INS]

   Per venire alla culla del calcio moderno, giova riandare a un uomo di
   estrazione proletaria come il tecnico scozzese Bill Shankly, il quale,
   pur presumibilmente avvezzo alle vere durezze della vita, è ricordato
   per averci ammonito sulla reale essenza del calcio, che lungi
   dall’essere una questione di vita o di morte, è in realtà qualcosa di
   ben più importante. Resta da stabilire se questa cosa così seria, o lo
   sport più in generale, sia un bene o un male, e qui la questione si
   complica alquanto.

   Giusto qualche anno prima che Shankly si ponesse all’origine
   dell’irresistibile ascesa del Liverpool, George Orwell aveva espresso
   il suo reciso parere in un commento che da allora è stato citato
   innumerevoli volte. Il 14 dicembre 1945, lo scrittore vergò una puntuta
   requisitoria contro la presunta funzione pacificatoria dello sport
   nell’articolo “The sporting spirit”, pubblicato dal quotidiano Tribune.
   L’occasione venne dalla pubblicizzata e attesissima tournée che la
   Dinamo Mosca effettuò in Gran Bretagna nel precedente mese di novembre,
   giocando di fronte a folle strabocchevoli contro il Chelsea, il
   Cardiff, l’Arsenal e il Glasgow Rangers. La guerra era finita in Europa
   appena il maggio precedente e la Gran Bretagna e l’Unione Sovietica
   facevano ancora parte della coalizione che aveva sconfitto il mostro
   nazi-fascista. Presso l’opinione pubblica britannica, che con grande
   meraviglia di molti alle elezioni generali dell’estate aveva dato il
   benservito a Winston Churchill e mandato al potere il Partito
   Laburista, l’Urss godeva di grande prestigio: l’eroica resistenza del
   popolo russo, gli enormi costi umani sofferti dalla patria del
   comunismo e la forza dell’Armata Rossa rappresentavano un mito anche di
   là della Manica.
   Le partite della Dinamo Mosca attirarono così tanti spettatori che
   molti dovettero essere addirittura sistemati a bordo campo

   L’origine della tournée può esser fatta risalire a un approccio di
   Stanley Rous, segretario della Football Association, che negli ultimi
   mesi del 1944 l’aveva proposta all’ambasciatore sovietico a Londra Ivan
   Maisky. L’ipotesi fu poi discussa dal Ministro degli Esteri Anthony
   Eden e dalla sig.ra Churchill, prima che questa visitasse Mosca alla
   fine della guerra. Il Foreign Office abbozzò a malincuore, avvertendo
   però che ci sarebbe voluto assai più di una partita di calcio per
   affratellare le due nazioni [1].

   Nei mesi successivi alla resa dell’Asse, si posero rapidamente le
   premesse per la Guerra fredda. I motivi di disagio e divergenza, che
   avrebbero avuto bisogno di molta buona volontà per la ricerca di
   soluzioni di compromesso, divennero linee di faglia insanabili e sul
   finire del 1945 la Casa Bianca e il Cremlino cominciarono a guardarsi
   non più come alleati malfidati ma come antagonisti e nemici [2]. Le
   immani distruzioni lasciate dal conflitto, il debito spaventoso
   accumulato con l’estero, l’impero sul punto di dissolversi e il
   mutamento degli equilibri internazionali erano in procinto di relegare
   la Gran Bretagna in una posizione di secondo piano e qualche partita di
   calcio non poteva certo fornire agli inglesi nemmeno il più minimo
   spazio di autonomia in un mondo che si apprestava a diventare
   rigidamente bipolare.

   In questo contesto, George Orwell non accolse con favore la visita
   della Dinamo Mosca, espressione sportiva del Ministero dell’Interno e
   del sanguinario capo della polizia politica Lavrentij Berija. Orwell
   simpatizzava per la sinistra, considerava il socialismo democratico il
   modo migliore per fronteggiare le sfide del presente e aborriva lo
   stalinismo, che gli era parso ancora più minaccioso partecipando alla
   guerra civile spagnola a fianco dei repubblicani, quando aveva visto
   gli agenti sovietici adoperarsi per eliminare i dissidenti comunisti,
   che pure lottavano contro il generale golpista Francisco Franco,
   sostenuto da Hitler e Mussolini [3]. Orwell aveva chiaramente parlato
   contro lo stalinismo già in “La fattoria degli animali”, la cui
   pubblicazione era slittata all’estate del 1945 per la difficoltà di
   trovare un editore disposto a schierarsi apertamente contro il potente
   alleato [4], e nel pezzo per il Tribune riversò i temi tipici della sua
   visione politico-sociale. Vi aggiunse la sua personale esperienza dello
   sport e soprattutto il crescente allarme per l’alto valore simbolico
   dello sport come strumento del nazionalismo.

   Quando aveva prestato servizio militare in Birmania, in uno dei molti
   territori soggetti all’Impero britannico, lo scrittore aveva
   sperimentato sulla propria pelle l’aperta avversione che i locali
   manifestavano per i colonizzatori proprio in occasione di confronti
   sportivi fra le due parti [5]. Era pur vero che l’animosità dei birmani
   non aveva molte altre occasioni per emergere e per dare voce alla loro
   più che legittima aspirazione all’indipendenza, ma tutto ciò agli occhi
   di Orwell appariva – oltre che un deprecabile segno di declino del
   fair-play – un portato evidente delle pericolose implicazioni
   nazionalistiche dello sport.

   In “Note sul nazionalismo”, uscito sul Polemic nell’ottobre 1945,
   Orwell ebbe modo di divulgare la sua preoccupazione per la febbre
   nazionalista che era stata la causa scatenante delle due guerre
   mondiali e che dilagava a ogni latitudine. Tutti propugnavano la
   superiorità della propria nazione non solo in termini politici,
   militari ed economici, ma anche in altri ambiti come lo sport, e a ogni
   costo si impegnavano per difendere e accrescere l’interesse nazionale
   ricercando maggior potere e prestigio.

   In “The sporting spirit”, Orwell compì un salto di analisi, lasciando
   sullo sfondo lo specifico sportivo per investigare il modo in cui gli
   spettatori e i media reagivano all’uso strumentale dello sport da parte
   dei governi. Sotto questa luce, lo scritto fu in pratica una diretta
   risposta al ricevimento ufficiale organizzato per la delegazione
   sovietica e al discorso improntato all’amicizia fra i popoli che fu
   pronunciato in quell’occasione da Philip Noel-Baker, sottosegretario
   agli Esteri, uno dei principali artefici della tournée, fautore del
   dialogo anglo-sovietico e indefesso sostenitore del disarmo
   internazionale, il che gli valse nel 1959 il premio Nobel per la pace
   [6].
   I giocatori della Dinamo Mosca sorpresero i britannici recando dei
   fiori per i loro avversari

   Se Noel-Baker, e la principale stampa, avevano sottolineato con enfasi
   gli elementi di accordo e di comune sentire fra le parti, tralasciando
   i dissapori generati da lamentale e dispute su aspetti tecnici come la
   composizione delle squadre, l’interpretazione delle regole, alcune
   controverse decisioni arbitrali, Orwell decise invece di collocarli al
   centro della sua disamina, così da stabilire che se le quattro partite
   avevano avuto un impatto sui rapporti anglo-sovietici era stato nel
   senso di peggiorarli e non di migliorarli. Il che non lo sorprendeva,
   dato che non appena il nazionalismo, l’onore patriottico e il prestigio
   occupavano la scena, ogni barlume di sportività veniva spazzato via,
   per fare spazio all’odio, al disprezzo delle regole e al piacere sadico
   della violenza: non restava posto per nient’altro che, era l’amara
   conclusione, la “guerra senza sparatorie”.

   Orwell non intendeva certo scambiare la causa (l’esacerbata rivalità
   fra le nazioni) con l’effetto (lo sport come arena di confronto
   politico), ma mettere in guardia contro il montante antagonismo
   nazionale. Tuttavia, la sua netta interpretazione impediva di
   concentrarsi sulla feconda ambivalenza dello sport e del suo uso
   politico e pubblico. Molti osservatori sostengono che lo sport
   internazionale fomenta lo sciovinismo e l’intolleranza, alimentando gli
   standard di aggressività del discorso collettivo. Aldous Huxley, che
   scriveva all’indomani delle Olimpiadi naziste del 1936, sosteneva che
   lo sport preparava gli uomini alla guerra [7], come già aveva affermato
   lo stesso Hitler nel “Mein Kampf” e come avrebbe ammesso il presidente
   americano Dwight Eisenhower [8]. Sull’altro versante, Bertrand Russell
   argomentò che lo sport allestisce uno spazio regolato e ritualizzato
   nel quale gli esseri umani possono sfogare gli innati istinti
   competitivi, mentre George Santayana affermò che lo sport può
   costituire un antidoto alla guerra [9]. Anche l’etologo Konrad Lorenz
   sposò lo stesso punto di vista, dichiarando che il confronto sportivo
   sublima l’irreprimibile aggressività umana, promuove la mutua
   conoscenza fra estranei e riunisce sotto una causa comune individui che
   avrebbero altrimenti ben poco da spartire [10].

   È appena il caso di osservare che nemmeno gli studi storici e le
   indagini sociologiche hanno raggiunto risultati univoci, così che più
   prudentemente si può concludere che la verità sta da qualche parte nel
   mezzo. Senza negare i suoi profondi nessi politico-sociali, occorre
   ammettere che lo sport non è la vera essenza della politica e come tale
   è incapace di comporre le differenze che dividono i sistemi politici e
   i paesi se questi non sono disponibili a incontrarsi su un terreno
   comune [11]. Lo sport può fornire un pretesto, una scusa, un’occasione;
   lo sport può inaugurare, seguire o rinforzare una disposizione, ma
   difficilmente è in grado di portare a compimento una tendenza senza il
   contributo decisivo della politica.

   [INS: :INS]


   [1] Wagg, S. (a cura di), East Plays West: Sport and the Cold War,
   Routledge, 2006

   [2] Di Nolfo, E., Storia delle relazioni internazionali (1918-1992),
   Editori Laterza, 1999

   [3] Beck, P. J., ‘War Minus the Shooting’: George Orwell on
   International Sport and the Olympics, in “Sport in History”, 2013, Vol.
   33, No. 1

   [4] Ibidem

   [5] Ibidem

   [6] Ibidem

   [7] AA.VV., Sport and International Understanding, Springer, 1985

   [8] Zirin, D., A people’s history of sports in the United States, The
   New Press, 2008

   [9] AA.VV., Sport and International Understanding, op. cit.

   [10] Lorenz, K., L’aggressività, Mondadori, 1990

   [INS: :INS] [INS: :INS]

   [11] Wagg, S. (a cura di), East Plays West: Sport and the Cold War, op.
   cit.

   Condividi
   Altri articoli di Sport
   Enel milano cortina Enel milano cortina Olimpiadi

Enel, al via il nuovo spot per Milano Cortina 2026

   di redazione
   2 Gennaio 2026
   Sabalenka e Kyorgios Sabalenka e Kyorgios Tennis

Sabalenka-Kyrgios, l’ultimo episodio della “battaglia dei sessi” nel tennis

   di Paolo Bruschi
   27 Dicembre 2025
   SEA Fiera Milano Olimpiadi

Verso Milano-Cortina: SEA e Fiera a confronto su investimenti, turismo e
governance

   di redazione
   2 Dicembre 2025
   Calcio

Il tifo sportivo nel rispetto della propria dignità

   di Massimo Pamio
   28 Novembre 2025
   Esplora Sport
   [INS: :INS]

   Commenti

Annulla risposta

   Devi fare login per commentare
   Accedi

   Dallo stesso autore
   Sabalenka e Kyorgios Sabalenka e Kyorgios Tennis

Sabalenka-Kyrgios, l’ultimo episodio della “battaglia dei sessi” nel tennis

   di Paolo Bruschi
   27 Dicembre 2025
   Tennis

La piramide del tennis mondiale: pochi salvati, molti sommersi

   di Paolo Bruschi
   17 Novembre 2025
   Calcio

“Centoventi contro Novecento”, il derby del secolo breve

   di Paolo Bruschi
   2 Novembre 2025
   Basket

Da Jerry Buss a Donald Trump, dallo Showtime all’era del risentimento

   di Paolo Bruschi
   22 Ottobre 2025
   Tutti i post

Gli Stati Generali è anche piattaforma di giornalismo partecipativo

   Vuoi collaborare ?

Newsletter

   Nome ____________________

   Cognome ____________________

   Indirizzo E-mail ____________________

   [ ] Accetto la gestione dei miei dati in conformità con l'informativa
   sulla privacy.
   [ ]

   (BUTTON) Invia

   Ti sei registrato con successo alla newsletter de Gli Stati Generali,
   controlla la tua mail per completare la registrazione.

     * Chi siamo
     * Brains & Contest
     * GSG LAB E PUBBLICITÀ

Contattaci

   info@glistatigenerali.com

Seguici su

     * Termini e condizioni d’uso
     * Privacy Policy
     __________________________________________________________________

   Gli Stati Generali Srl | Capitale sociale 10.271,25 euro i.v. - Partita
   I.V.A. e Iscrizione al Registro delle Imprese di Milano n. 08572490962
   glistatigenerali.com è una testata registrata al Tribunale di Milano
   (n. 300 del 18-9-2014) | Change privacy settings
   Developed by Watuppa
