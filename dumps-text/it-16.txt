   Salta al contenuto
   (BUTTON)
   Vuoi navigare il sito Treccani senza limiti e pubblicit√†? Scarica l'APP
   e abbonati ora per accedere su tutti i tuoi dispositivi!
   Scarica
   ‚Äã (BUTTON)
   ____________________

   ‚Äã
     __________________________________________________________________

    1.

Spirito Santo

di Giovanni Fallani

Enciclopedia Dantesca (1970)

   (BUTTON)
   TAG

   Gioacchino da fiore

   Mistero trinitario

   Paradiso terrestre

   Autorit√† imperiale

   Nuovo testamento
   Dal vocabolario
   Lemmi correlati

   Spirito Santo
   Giovanni Fallani

   Nome proprio della terza Persona della SS. Trinit√† (v.), designata
   anche nelle Scritture con i nomi di Paraclito, Amore, Dono, Spirito di
   verit√†, Spirito di sapienza. Adombrata in vari testi del Vecchio
   Testamento, specialmente profetici (Is. 41, 1; 42, 1 ss.;11,1-2; Ezech.
   37, 12; Ioel 2, 28-29), la dottrina rivelata sullo S. Santo √®
   ampiamente documentata nel Nuovo Testamento, come nel comando di Ges√π
   agli Apostoli d'insegnare e battezzare " in nomine Patris et Filii et
   Spiritus Sancti " (Matt. 29, 19), nella teofania al Giordano (Luc. 2,
   22), e, in particolare, nel discorso di Cristo nell'Ultima Cena (Ioann.
   15-16).

   Con la discesa dello S. Santo nel giorno di Pentecoste, sotto la forma
   di lingue di fuoco, ha inizio, con un dono carismatico, la predicazione
   apostolica: " et coeperunt loqui variis linguis, prout Spiritus sanctus
   dabat eloqui illis " (Act. Ap. 2, 3). La dottrina dogmatica sullo S.
   Santo afferma la sua divinit√†, la processione dal Padre e dal Figlio,
   l'opera di santificazione. Pi√π laboriosa fu l'indagine trinitaria sulla
   formula da adottare per esprimere la processione dello S. Santo. Il
   Figlio procede, per via d'intellezione, dal Padre. Lo S. Santo procede
   dal Padre e dal Figlio, come da un solo principio, per via di
   volizione, cio√® di amore. Le pi√π antiche formule, in uso dei Padri
   greci e latini, dicono: " Lo Spirito Santo procede dal Padre per il
   Figlio "; nel sec. IV: " dal Padre e dal Figlio ". S. Agostino nel De
   Trinitate (XV 26, 27; Patrol. Lat. XLII 1095 ss.): " Ex Patre et Filio
   ". Nel Simbolo dello pseudo Atanasio del sec. V, √® detto: " Spiritus
   Sanctus a Patre et Filio, non factus, nec creatus, nec genitus, sed
   procedens ".

   Ma le controversie tra i Bizantini e quelle greco-latine furono gravi,
   in particolare nel sec. IX, al tempo di Fozio. Nel sec. XI la Chiesa
   romana inser√¨ nel simbolo niceno-costantinopolitano la voce " Filioque
   ", riconfermando la dottrina che lo S. Santo procede dal Padre e dal
   Figlio, cio√® ab utroque. La scuola medievale consider√≤ come suo testo
   fondamentale il De Trinitate di s. Agostino, che con processo
   analitico, partendo dallo studio dell'anima e delle sue facolt√†, cerc√≤
   di lumeggiare la natura intrinseca dell'essere divino. Sull'argomento
   le summae hanno una trattazione costante: Pietro Lombardo (Sententiae
   in IV lib. I 10-33) e s. Tommaso (Sum. theol. I 27 3-4; 36 1-4) seguono
   il pensiero agostiniano, e lo sviluppano circa la missione invisibile
   dello S. Santo. Vi √® un logico collegamento del trattato trinitario con
   quello della grazia, poich√© sono attribuite allo S. Santo le opere
   della santificazione, dell'amore, e dell'abitazione nell'anima giusta.
   L'abitazione (Ioann. 14, 23) suppone la carit√†: " Caritas Dei diffusa
   est in cordibus vestris per Spiritum Sanctum, qui datus est nobis "
   (Rom. 5, 5). Per questo, Tommaso spieg√≤ che la carit√† ci rende simili
   allo S. Santo pi√π di quanto la fede oscura ci renda simili al Verbo,
   finch√© l'uomo √® viatore.

   Circa la forma delle apparizioni dello S. Santo, la colomba o il fuoco,
   s. Agostino afferm√≤ che ci√≤ avvenne perch√© cos√¨ lo richiedevano i sensi
   umani, e discusse se il fuoco fu veduto con gli occhi interiori dello
   spirito, o se invece, realmente, ma al di fuori, presente agli occhi
   della carne. Egli inclin√≤ alla prima sentenza, poich√© analizzando il
   testo di Act. Ap. 2,3 (" visae sunt illis linguae divisae veluti ignis
   "), not√≤ che ‚Äõ sembrare ' non ha il medesimo significato di ‚Äõ vedere '
   e che lo S. Santo non pu√≤ essere colomba o fuoco, appartenere cio√® alle
   cose create. Non apparve nella sua stessa sostanza, che √® invisibile e
   immutabile, ma si manifest√≤ per mezzo delle cose create, non congiunte
   eternalmente alla sua persona, ma tali che potessero significare la sua
   presenza. Gli occhi dell'anima videro immagini spirituali, prese da
   forme materiali, com'era avvenuto sul Monte Sinai e nell'episodio del
   roveto ardente.

   Nell'opera dantesca troviamo la teologia sullo S. Santo, sempre
   connessa al mistero trinitario (Vn XXIX 3, Pd XIII 57, XXVII 1, Cv II V
   8, 10, 11 e 13, XXXIII 115-120). Cos√¨ la creazione dell'Inferno (If III
   4-6) appartiene alle tre persone divine, poich√© √® opera di potenza (il
   Padre), di sapienza (il Figlio), di amore (lo S. Santo). D. designa lo
   S. Santo con il termine di primo amore, in quanto l'Amore increato √® ab
   aeterno, fuori di ogni limitazione temporale (v. ad es. Cv IV XXI 11,
   Pd VII 33, XIII 57). Una visione del mistero √® formulata in Pd X 1-3;
   il Padre, contemplando il suo Verbo con l'Amore increato, lo S. Santo,
   che procede da entrambi, realizz√≤ la creazione delle cose visibili e
   invisibili. Quest'opera creativa √® attribuita anche allo S. Santo (Pd
   XXIX 18, I 74, XIII 79-80, XXXIII 145 e If I 39-40), perch√© " dominando
   gubernat et vivificat quae sunt creata a Patre per Filium " (Tomm. Sum.
   theol. I 45 6 ad 2). La ragione della creazione √® la bont√† divina. Ma
   le cose devono ricevere un impulso sia per la loro propagazione, sia
   per il loro movimento, allo scopo di raggiungere il fine specifico loro
   assegnato. In virt√π dell'Amore, il movimento impresso da Dio nelle cose
   √® attribuito allo S. Santo. La Sacra Scrittura parla della materia
   creata informe e delle specie diverse prodotte da Dio nelle cose (Gen.
   1, 1): " Et Spiritus Dei ferebatur super aquas ", che D. traduce: lo
   discorrer di Dio sovra quest'acque, Pd XXIX 21.

   S. Tommaso interpreta che la prima mutazione operata da Dio nelle cose
   dev'essere attribuita allo S. Santo. Secondo Agostino le acque sono la
   materia prima, su cui si trasport√≤ non mosso da altri, ma principio del
   movimento, lo Spirito del Signore. Uno degli effetti dello S. Santo
   sulle creature sono i suoi sette doni, abiti soprannaturali che
   perfezionano le virt√π infuse. Il poeta immagin√≤, secondo molti esegeti,
   su questo fondamento, la visione dei sette candelabri che aprono la
   mistica processione nel Paradiso terrestre (Pg XXIX 43-81),
   fiammeggianti per l'aria, con sette liste luminose, che si distendono
   con i colori dell'arcobaleno. Le liste medesime sono cos√¨ lunghe che
   l'occhio non ne vede la fine. Ai sette doni dello S. Santo il poeta
   aveva fatto cenno, con riferimento a Isaia (11, 2-3) in Cv IV XXI 12,
   enumerandoli: Sapienza, Intelletto, Consiglio, Fortezza, Scienza,
   Pietade e Timore di Dio. Il bell'ordine dei candelieri, il bello
   arnese, sono il segno della presenza e dell'azione dello S. Santo, che
   protegge e illumina il disegno della storia della Chiesa, dall'et√
   dell'attesa alla venuta del Cristo, alla sua continuit√† nel tempo.
   Distavano tra loro dieci passi le due liste estreme. Nel simbolismo del
   numero vi pu√≤ essere tanto un accenno al Decalogo quanto al valore di
   cosa perfetta, " un accenno generico alla perfetta e compiuta
   illustrazione che dallo Spirito Santo s'irradia sulla Chiesa "
   (Sapegno).

   L'opera dello S. Santo, maggiormente celebrata nelle opere dantesche, √®
   l'ispirazione biblica. Nella Monarchia gli agiografi sono chiamati ‚Äõ
   tuba Sancti Spiritus ' (I XVI 5), " per cui l'abuso delle Scritture √®
   un peccato contro lo Spirito Santo ". E D. dice inoltre: O summum
   facinus, etiamsi contingat in somniis, aeterni Spiritus intentione
   abuti! Non enim peccatur in Moysen, non in David, non in Iob, non in
   Mathaeum, non in Paulum, sed in Spiritum Sanctum qui loquitur in illis.
   Nam quanquam scribae divini eloquii multi sint, unicus tamen dictator
   est Deus, qui beneplacitum suum nobis per multorum calamos explicare
   dignatus est (III IV 11), e ancora: documenta spiritualia quae humanam
   rationem transcendunt... ostensa [sunt] nobis... a Spiritu Sancto qui
   per prophetas et agiographos... supernaturalem veritatem ac nobis
   necessariam revelavit (XV 8-9; v. anche III 14, III 13, Ep XIII 62).

   Pi√π diffusamente nella Commedia, David √® il cantor de lo Spirito Santo
   (Pd XX 38), s. Paolo il gran vasello / de lo Spirito Santo (XXI 128),
   la Vergine l'unica sposa / de lo Spirito Santo (Pg XX 98), gli
   agiografi li scrittor de lo Spirito Santo (Pd XXIX 41), i beati sono
   solo infiammati / ... nel piacer de lo Spirito Santo (III 53), le anime
   dei giusti, nel cielo di Giove, sono i lucenti incendi / de lo Spirito
   Santo (XIX 101), e lo sfavillar dei beati, quale espressione di carit√†,
   lo si deve allo sfavillar del Santo Spiro (XIV 76). Da notare il
   riferimento all'ispirazione dello S. Santo nella composizione del
   Corpus iuris di Giustiniano (Pd VI 11-12).

   Come sia guidata l'azione della Chiesa in particolari momenti, da
   un'ispirazione diretta dello S. Santo, √® detto da D. a proposito
   dell'approvazione della regola francescana. Onorio III fu strumento
   dell'Etterno Spiro (Pd XI 98). Il discorso dantesco pi√π esplicito e
   disteso sull'argomento scritturale avviene durante l'esame sulla fede,
   avanti a s. Pietro. Il poeta spiega che la fede gli venne dalla parola
   di Dio, e che la parola di Dio come larga ploia si diffonde in su le
   vecchie e 'n su le nuove cuoia (XXIV 91-93). La grazia divina irrora,
   come pioggia abbondante, gli scritti ispirati, che hanno una tale
   intrinseca forza persuasiva della mente, che ogni altra argomentazione
   - cio√® di carattere filosofico - sembra al poeta, in confronto, del
   tutto inefficace e ottusa. I miracoli confermarono la testimonianza
   delle Scritture, e le opere che ne sono seguite, per le quali la natura
   non ha forze, n√© mezzi sufficienti, essendo soprannaturali. Nella
   professione di fede, oltre le prove fisiche e metafisiche, il poeta
   pone la rivelazione comunicata agli uomini con la Bibbia, in
   particolare con gli Evangeli, dopo che lo S. Santo, discendendo su di
   loro, nella Pentecoste, li rese santi e illuminati: poi che l'ardente
   Spirto vi f√© almi (XXIV 138).

   Alcuni esegeti hanno voluto vedere, inoltre, come presenza dello S.
   Santo nel poema, un'attesa di un ritorno, facendo coincidere la tesi
   gioachimita con la figura del Veltro (v). Si √® parlato di Veltro, in
   senso di vento, soffio, spirito (P. Cassel), di un'assimilazione del
   nuovo simbolo con l'animalistita paleocristiana (E. Boehmer), dello S.
   Santo come salvatore dell'umile Italia, extensive della cristianit√† (L.
   Filomusi Guelfi), di una sua venuta per la sconfitta della lupa, il
   trionfo della povert√†, il rinnovamento della Chiesa (G. Papini). Il
   concetto di Gioacchino da Fiore (v.) sullo S. Santo, teologicamente
   preciso, non pu√≤, crediamo, coincidere con la speranza dantesca, che √®
   s√¨ una certezza sull'intervento provvidenziale, ma non tale da poterlo
   individuare in un determinato personaggio. L'attesa della renovatio
   riguarda la salute eterna degli uomini; la salute temporale invece si
   attua in questo mondo, com'√® detto nella Monarchia, per mezzo
   dell'autorit√† imperiale.

   Bibl. - E. Boehmer, Il Veltro, in " Jahrbuch der Deutschen D.
   Gesellschaft " II (1869) 362-366; D.M. Cassel, Il Veltro, der Retter
   und Dichter in Dantes H√∂lle, Berlino 1890; L. Filomusi Guelfi,
   L'allegoria fondamentale del poema di D., Firenze 1910; G. Papini, D.
   vivo, ibid. 1933, 367-390; L. Tondelli, Da Gioacchino a D., Torino
   1944; M. Apollonio, Una meditazione trinitaria, in Dante. Storia della
   Commedia, Milano 1951, 182-190; G. Fallani, Il mistero di Dio, in D.
   poeta teologo, ibid. 1965, 211-225; G. Getto, Il canto della fede, in "
   Lettere Ital. " XVII (1965); A. di Giovanni, L'etica dell'Amore nella
   Commedia, in La filosofia dell'amore nelle opere di D., Roma 1967,
   426-437.

   ¬© Istituto della Enciclopedia Italiana fondata da Giovanni Treccani -
   Riproduzione riservata
   -ALT
   -ALT
   -ALT
   -ALT

   IFRAME: https://www.googletagmanager.com/ns.html?id=GTM-M85GBFGZ
