   #Diocesi di San Miniato » Feed Diocesi di San Miniato » Feed dei
   commenti alternate alternate alternate

   Skip to content

   venerdì 02 gennaio 2026

   ____________________
   (BUTTON) Cerca

     * FB
     * TW
     * YT
     * IG

   Diocesi di San Miniato

   Diocesi di San Miniato

     *
     *
     *
     *
     *
     *

    1.
    2.
    3.
    4.
    5.
    6.

   (BUTTON)
   Menu
     * Home
     * Diocesi
          + Configurazione
          + Statistiche
          + Vicariati
          + Santuari
          + Cattedrale
          + Santi
               o I Santi Patroni
               o Beato Del Corona
          + Cronotassi vescovi
          + IV Centenario
          + Museo Diocesano
          + Biblioteca del Seminario
     * Vescovo
          + Vescovo
          + Provvedimenti e nomine
          + Omelie ed interventi
          + Documenti vari
          + Documenti e omelie dei Vescovi
          + Video
     * Curia
          + Curia Vescovile
          + Consigli
          + Commissioni
          + Tribunale Eccl.
          + Ufficio Amministr.
          + Ufficio Beni Culturali
          + Archivio Storico
          + I.R.C.
          + I.D.S.C.
          + Caritas Diocesana
     * Annuario
          + Parrocchie
          + Clero
               o Famiglia Pontificia
               o Canonici
               o Presbiteri diocesani
               o Presbiteri extradioc.
               o Presbiteri religiosi
               o Diaconi Permanenti
               o Sacerdoti defunti
          + Religiosi
               o Istituti Maschili
               o Istituti Femminili
          + Consulta Laicali
     * Pastorale
          + Itinerario e Calendario Pastorale
          + Adorazione Perpetua
          + Ministri Comunione
          + Uffici e Servizi Pastorali
               o Uffici (elenco)
               o Ufficio Catechistico
               o Pastorale Giovanile
               o Pastorale Familiare
               o Servizio per la tutela dei minori e delle persone
                 vulnerabili
          + Pastorale Vocazionale
          + Consultorio Familiare
     * Stampa
          + La Domenica Archivio
          + Toscana Oggi
          + Avvenire
     * Documenti
     * Link utili
     * Mappa sito

   Notizie

Veglia di Pentecoste con le Aggregazioni Laicali e Cresime degli adulti

La missione dello Spirito Santo

L'omelia del Vescovo Giovanni

   Sabato 18 maggio alle ore 21.30, in Cattedrale a San Miniato, il
   vescovo Giovanni ha presieduto la celebrazione della Veglia di
   Pentecoste con le cresime di 31 adulti. La liturgia è stata animata
   dalle aggregazioni laicali.
   Domenica 19 Maggio, alle ore 11 invece il solenne pontificale con le
   Cresime dei ragazzi e ragazze dell’Unità Pastorale di San Miniato.
   A seguire il foglietto della Veglia:
   » Sussidio Liturgico Veglia Pentecoste 2024
     __________________________________________________________________

   L’omelia del Vescovo Giovanni


   (Letture: Gn 11, 1-9; Sal 32; Ez 37, 1-14; Sal 50; Gl 3, 1-5; Sal 103;
   Rm 8, 22-27; Gv 7, 37-39)

   «Fiumi d’acqua viva – dice Gesù – sgorgheranno dal cuore di chi lo
   accoglie» (cfr. Gv 7, 38). E – aggiunge Giovanni – «questo Egli disse
   dello dello Spirito» (Gv 7, 39), che ancora non c’era. Lo Spirito Santo
   non era ancora venuto, quando dopo l’ultima cena diceva così agli
   apostoli, ma c’era lui, Gesù tra loro. Lo Spirito Santo è lo Spirito di
   Gesù. Si vedeva attraverso di Lui, le Sue parole, i Suoi gesti, il suo
   sguardo, il suo volto: come sarà stato guardare in volto Gesù? Come
   doveva essere evidente che in Lui c’era una pienezza, quella che ognuno
   desidera per la propria vita. Il suo Spirito era il suo spirito divino,
   il suo modo divino di pensare.

   Chi può immaginare come ci guarda Dio, come ci vede Lui? C’è un verso
   bellissimo di Dante nel Purgatorio dove immagina Dio, che prima ancora
   di creare l’anima di ognuno di noi, cioè il nostro io, usa un verbo
   bellissimo, dice «la vagheggia» (Purgatorio XVI, 85), cioè si compiace,
   la guarda piena d’affetto prima ancora che ci sia. Ci guarda con amore
   infinito, prima ancora che esistiamo. Anzi, esistiamo perché lui ci
   guarda così.

   E Gesù guardava le persone con lo sguardo pieno della sua coscienza
   divina, dell’amore infinito, per cui davanti a lui ogni persona ha un
   destino eterno di bellezza, di felicità, di vita, di pienezza. Lui ci
   guarda così. Infatti Gesù guardava in questo modo quelli che noi invece
   non vogliamo nemmeno vedere. Lui si avvicinava ai lebbrosi, ai ciechi
   che chiedevano l’elemosina per la strada. Non per un moralismo fine a
   se stesso: era il suo sguardo che riconosceva, proprio in chi è più
   debole, la grandezza dell’amore per cui Dio l’ha creato. Il suo sguardo
   umano, divino e umano insieme, rivelava quella pienezza a cui ognuno è
   chiamato. Guardassimo anche noi ogni persona che abbiamo accanto,
   riconoscendone il destino eterno, l’amore infinito da cui nasce. Non
   potremmo distogliere gli occhi da chi è più in difficoltà, non potremmo
   pensare solo per noi.

   Gesù poi, con i gesti, con i miracoli, manifestava la potenza senza
   limiti dello Spirito, che crea l’universo intero, così infinito che se
   uno ci pensa si sente perduto. Cosa sono io? Sono niente! Eppure per
   questo «niente», che siamo ciascuno di noi, Gesù è venuto a dare la
   vita sulla croce per dirci, appunto, che lo Spirito del Signore ha un
   altro nome che Gesù ci ha rivelato. Il nome dello Spirito del Signore è
   «amore», amore creativo, amore creatore, amore che ripara, che fa
   rivivere, come le ossa secche della profezia d’Ezechiele, le nostre
   ossa secche, le nostre debolezze e i nostri peccati, il nostro male. Lo
   fa rivivere perché ci riporta all’origine, a questa fonte che non
   smette mai di sgorgare, che è il Signore dentro di noi.

   Oggi a voi cresimandi, come in qualche momento a ognuno di noi, è dato
   lo Spirito di Gesù, cioè Gesù ci unisce con sé e ci fa pensare come
   pensa Lui, vedere gli altri come li vede Lui, amare come ama Lui. Ci
   permette questa cosa che sembrerebbe impossibile. E più stiamo
   attaccati a Cristo, più il suo Spirito ci trasforma e ci fa diventare
   quello che davvero noi siamo chiamati ad essere dalla creazione del
   Signore. E l’amore può diventare la sostanza di ogni rapporto. Per cui,
   che uno si stia divertendo con gli amici o stia lavorando duramente, o
   stia riposando, o stia soffrendo in un letto d’ospedale, tutto questo
   può diventare il gesto d’amore con cui io rispondo all’amore del
   Signore.

   Ognuno di noi lo sa: lo stesso lavoro fatto per dovere, per obbligo, è
   una prigione, e invece quando è fatto per amore, ci libera. Una volta
   mi sono trovato in una riunione di parenti di persone malate di SLA. La
   maggior parte di quelli che erano presenti, avevano una persona cara
   che era morta da pochi giorni e ognuno di loro parlava lì fra persone
   che potevano capire quello che dicevano, magari in altra occasione non
   l’avrebbero detto. Ognuno di loro diceva: «Non cambierei nulla di
   quello che mi è accaduto, anche tutta questa sofferenza che ho
   condiviso con la persona che amavo e che ora non c’è più ed è andata in
   cielo». Mi ricordo una persona diceva: «Io alla mia mamma non avevo mai
   dato tanti baci, non l’avevo mai carezzata tanto, non avevo mai sentito
   il valore della sua persona pur nella debolezza estrema, come l’ho
   potuto vivere in questo tempo». Cioè, anche la circostanza che
   sembrerebbe più assurda, può diventare spazio in cui, rispondendo con
   il nostro amore, lasciando passare questo fiume impetuoso dello Spirito
   Santo dalle nostre mani, dai nostri pensieri, può diventare – anche la
   cosa che sembrerebbe più assurda – un momento di vita e di
   resurrezione.

   Lo riceviamo e siamo chiamati a darlo al mondo, perché l’opposto della
   Torre di Babele della prima lettura, non è l’omologazione in cui tutti
   sono uguali, ma l’armonia. Come per i prati fioriti di maggio: uno li
   vede e si rallegra per la bellezza che hanno, ma se va a vederli da
   vicino non c’è un filo d’erba, non c’è un fiore uguale all’altro,
   perché Dio è infinitamente creativo. E così Dio ha messo al mondo
   ognuno di noi perché con la nostra originalità unica – non ce ne sarà
   mai un altro come ognuno di noi – possiamo rispondere a quest’amore e
   far diventare il mondo «armonia», che sembra impossibile oggi, dove
   tutto diventa meccanico e si distrugge chi è diverso per affermare
   quello che a noi sembra il giusto. Invece il Signore è capace di
   prendere l’originalità di ognuno e metterla in un’armonia che diventa
   una bellezza senza fine.

   Chiediamo al Signore che il suo Spirito ci trasformi e ci renda
   piantagione di uomini e donne nuovi, che portano nel mondo quell’amore
   che tutti desiderano, ma che senza Cristo e il suo Spirito sarebbe
   impossibile.

   + Giovanni Paccosi
     __________________________________________________________________
     __________________________________________________________________

     * [document.png] Sussidio Liturgico Veglia Pentecoste 2024_br

   « Cattedrale, la nostra casa, la festa di tutti! La Domenica del 21
   Aprile 2024 »

Prossimi appuntamenti

   • 3/01/2026, sabato
   Pellegrinaggio a Cigoli
   • 3/01/2026, sabato
   “Divine Creature” mostra fotografica al Conservatorio di Santa Marta
   • 3/01/2026, sabato
   Concerto: “Armonie di Natale a San Pietro”
   • 6/01/2026, martedì
   Epifania del Signore
   • 6/01/2026, martedì
   S. Miniato Basso: “Come francesco fece il presepe”
   • 11/01/2026, domenica
   Concerto di Natale
   • 15/01/2026, giovedì
   San Miniato Basso: Lectio Biblica sul vangelo di Matteo
   • 21/01/2026, mercoledì
   San Romano, ciclo di incontri “Conoscere Francesco”
   • 23/01/2026, venerdì
   Pastorale Familiare: Percorso per genitori ed educatori
   • 7/02/2026, sabato
   Pastorale Giovanile: Incontro Giovani e Giovanissimi
   • 11/02/2026, mercoledì
   San Romano, ciclo di incontri “Conoscere Francesco”
   • 12/02/2026, giovedì
   San Miniato Basso: Lectio Biblica sul vangelo di Matteo
   » Tutti gli appuntamenti

Pastorale diocesana

Uffici pastorali

   » Tutti gli Uffici e Servizi Pastorali


Anno Santo 2025

   Anno Santo 2025

Cammino Sinodale

Liturgia del Giorno

Notizie

   IFRAME: https://www.agensir.it/widgets/479323/
   Il tuo browser non supporta i frame

Link utili …

   » Altri link segnalati




Calendario Diocesano

   Calendario Diocesano

   Diocesi di San Miniato

   Piazza del Duomo, 2 – 56028 San Miniato PI
   Tel.: 0571 418071
   E-mail: diocesi@diocesisanminiato.it

   Powered by WP-Forge & WordPress

     * FB
     * TW
     * YT
     * IG

   (BUTTON) Preferenze Cookie
