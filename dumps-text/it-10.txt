La Santa Sede

   the holy see
   italiano
     * Français
     * English
     * Italiano
     * Português
     * Español
     * Deutsch
     * العربيّة
     * 中文
     * Latine

   ____________________
   Submit
   (BUTTON)
   (BUTTON) ×

La Santa Sede

   the holy see
     * Magisterium
     * Calendario
     * Celebrazioni Liturgiche
     * Biglietti Udienze e Celebrazioni Pontificie
     * Sommi Pontefici
     * Collegio Cardinalizio
     * Curia Romana e altre Organizzazioni
     * Sinodo

     * Sala Stampa
     * Vatican News - Radio Vaticana
     * L'Osservatore Romano

   Francesco Udienze 2021
   zoomText
     * A
     * A
     * A

   pdf
   Generazione pdf in corso.....
   Print
   AR  - DE  - EN  - ES  - FR  - HR  - IT  - PL  - PT

   PAPA FRANCESCO

   UDIENZA GENERALE

   Aula Paolo VI
   Mercoledì, 27 ottobre 2021

   [Multimedia]

   __________________________

   Catechesi sulla Lettera ai Galati: 13. Il frutto dello Spirito

   Cari fratelli e sorelle, buongiorno!

   La predicazione di San Paolo è tutta incentrata su Gesù e sul suo
   mistero pasquale. L’Apostolo infatti si presenta come annunciatore di
   Cristo, e di Cristo crocifisso (cfr 1 Cor 2,2). Ai Galati, tentati di
   basare la loro religiosità sull’osservanza di precetti e tradizioni,
   egli ricorda il centro della salvezza e della fede: la morte e la
   risurrezione del Signore. Lo fa mettendo davanti a loro il realismo
   della croce di Gesù. Scrive così: «Chi vi ha incantati? Proprio voi,
   agli occhi dei quali fu rappresentato al vivo Gesù Cristo crocifisso!»
   (Gal 3,1). Chi vi ha incantati per allontanarti da Cristo Crocifisso? È
   un momento brutto dei Galati …

   Ancora oggi, molti sono alla ricerca di sicurezze religiose prima che
   del Dio vivo e vero, concentrandosi su rituali e precetti piuttosto che
   abbracciare con tutto sé stessi il Dio dell’amore. E questa è la
   tentazione dei nuovi fondamentalisti, di coloro ai quali sembra la
   strada da percorrere faccia paura e non vanno avanti ma indietro perché
   si sentono più sicuri: cercano la sicurezza di Dio e non il Dio della
   sicurezza. Per questo Paolo chiede ai Galati di ritornare
   all’essenziale, a Dio che ci dà la vita in Cristo crocifisso. Ne dà
   testimonianza in prima persona: «Sono stato crocifisso con Cristo, e
   non vivo più io, ma Cristo vive in me» (Gal 2,20). E verso la fine
   della Lettera, afferma: «Quanto a me non ci sia altro vanto che nella
   croce del Signore nostro Gesù Cristo» (6,14).

   Se noi perdiamo il filo della vita spirituale, se mille problemi e
   pensieri ci assillano, facciamo nostro il consiglio di Paolo:
   mettiamoci davanti a Cristo Crocifisso, ripartiamo da Lui. Prendiamo il
   Crocifisso tra le mani, teniamolo stretto sul cuore. Oppure sostiamo in
   adorazione davanti all’Eucaristia, dove Gesù è Pane spezzato per noi,
   Crocifisso Risorto, potenza di Dio che riversa il suo amore nei nostri
   cuori.

   E ora, sempre guidati da San Paolo, facciamo un passo ulteriore.
   Chiediamoci: che cosa succede quando incontriamo nella preghiera Gesù
   Crocifisso? Succede quello che accadde sotto la croce: Gesù consegna lo
   Spirito (cfr Gv 19,30),dona cioè la sua stessa vita. E lo Spirito, che
   scaturisce dalla Pasqua di Gesù, è il principio della vita spirituale.
   È Lui che cambia il cuore: non le nostre opere. È Lui che cambia il
   cuore, non le cose che noi facciamo, ma l’azione dello Spirito Santo in
   noi cambia il cuore! È Lui che guida la Chiesa, e noi siamo chiamati a
   obbedire alla sua azione, che spazia dove e come vuole. D’altronde, fu
   proprio la constatazione che lo Spirito Santo scendeva sopra tutti e
   che la sua grazia operava senza esclusione alcuna a convincere anche i
   più restii tra gli Apostoli che il Vangelo di Gesù era destinato a
   tutti e non a pochi privilegiati. E quelli che cercano la sicurezza, il
   piccolo gruppo, le cose chiare come allora, si allontanano dallo
   Spirito, non lasciano che la libertà dello Spirito entri in loro. Così,
   la vita della comunità si rigenera nello Spirito Santo; ed è sempre
   grazie a Lui che alimentiamo la nostra vita cristiana e portiamo avanti
   la nostra lotta spirituale.

   Proprio il combattimento spirituale è un altro grande insegnamento
   della Lettera ai Galati. L’Apostolo presenta due fronti contrapposti:
   da una parte le «opere della carne», dall’altra il «frutto dello
   Spirito». Che cosa sono le opere della carne? Sono i comportamenti
   contrari allo Spirito di Dio. L’Apostolo le chiama opere della carne
   non perché nella nostra carne umana ci sia qualcosa di sbagliato o
   cattivo; anzi, abbiamo visto come egli insista sul realismo della carne
   umana portata da Cristo sulla croce! Carne è una parola che indica
   l’uomo nella sua dimensione solo terrena, chiuso in sé stesso, in una
   vita orizzontale, dove si seguono gli istinti mondani e si chiude la
   porta allo Spirito, che ci innalza e ci apre a Dio e agli altri. Ma la
   carne ricorda anche che tutto questo invecchia, che tutto questo passa,
   marcisce, mentre lo Spirito dà la vita. Paolo elenca dunque le opere
   della carne, che fanno riferimento all’uso egoistico della sessualità,
   alle pratiche magiche che sono idolatria e a quanto mina le relazioni
   interpersonali, come «discordia, gelosia, dissensi, divisioni, fazioni,
   invidie…» (cfr Gal 5,19-21 Tutto questo è il frutto – diciamo così –
   della carne, di un comportamento soltanto umano, “ammalatamente” umano.
   perché l’umano ha dei suoi valori, ma tutto questo è “ammalatamente”
   umano.

   Il frutto dello Spirito, invece, è «amore, gioia, pace, magnanimità,
   benevolenza, bontà, fedeltà, mitezza, dominio di sé» (Gal 5,22): così
   dice Paolo. I cristiani, che nel battesimo si sono «rivestiti di
   Cristo» (Gal 3,27), sono chiamati a vivere così. Può essere un buon
   esercizio spirituale, per esempio, leggere l’elenco di San Paolo e
   guardare alla propria condotta, per vedere se corrisponde, se la nostra
   vita è veramente secondo lo Spirito Santo, se porta questi frutti. La
   mia vita produce questi frutti di amore, gioia, pace, magnanimità,
   benevolenza, bontà, fedeltà, mitezza, dominio di sé? Ad esempio, i
   primi tre elencati sono l’amore, la pace e la gioia: da qui si
   riconosce una persona abitata dallo Spirito Santo. Una persona che è in
   pace, che è gioiosa e che ama: con queste tre tracce si vede l’azione
   dello Spirito.

   Questo insegnamento dell’Apostolo pone una bella sfida anche alle
   nostre comunità. A volte, chi si accosta alla Chiesa ha l’impressione
   di trovarsi davanti a una fitta mole di comandi e precetti: ma no,
   questo non è la Chiesa! Questo può essere qualsiasi associazione. Ma,
   in realtà, non si può cogliere la bellezza della fede in Gesù Cristo
   partendo da troppi comandamenti e da una visione morale che,
   sviluppandosi in molti rivoli, può far dimenticare l’originaria
   fecondità dell’amore, nutrito di preghiera che dona la pace e di
   gioiosa testimonianza. Allo stesso modo, la vita dello Spirito che si
   esprime nei Sacramenti non può essere soffocata da una burocrazia che
   impedisce di accedere alla grazia dello Spirito, autore della
   conversione del cuore. E quante volte noi stessi, preti o vescovi,
   facciamo tanta burocrazia per dare un Sacramento, per accogliere la
   gente, che di conseguenza dice: “No, questo non mi piace”, e se ne va,
   e non vede in noi, tante volte, la forza dello Spirito che rigenera,
   che ci fa nuovi. Abbiamo dunque la grande responsabilità di annunciare
   Cristo crocifisso e risorto animati dal soffio dello Spirito d’amore.
   Perché è solo questo Amore che possiede la forza di attirare e cambiare
   il cuore dell’uomo.

   _____________________________________

   Saluti

   Je suis heureux de saluer les pèlerins venus des pays francophones,
   particulièrement les fidèles du diocèse de Pontoise avec leur évêque;
   la pastorale des jeunes des diocèses de Belley-Ars et de Rouen; les
   pèlerins des diocèses de Coutances et de Luçon ainsi que les
   paroissiens de Compiègne. A la fin de ce mois missionnaire, par
   l’intercession de Notre-Dame du Rosaire, demandons la grâce d’être
   habités par l’Esprit d’amour, de paix et de joie, afin de faire nôtres
   les joies et les souffrances, les désirs et les angoisses de
   l’humanité. Sur vous tous, ma Bénédiction !

   [Sono lieto di salutare i pellegrini giunti dai paesi francofoni, in
   particolare i fedeli della diocesi di Pontoise insieme al loro Vescovo;
   il gruppo della pastorale giovanile delle diocesi di Belley-Ars e di
   Rouen; i pellegrini delle diocesi di Coutances e di Luçon e i
   parrocchiani di Compiègne. Alla fine di questo mese missionario, per
   l’intercessione della Beata Vergine Maria del Rosario, chiediamo la
   grazia di essere abitati dallo Spirito di amore, di pace e di gioia,
   per fare nostre le gioie e le sofferenze, i desideri e le ansie
   dell’umanità. A tutti voi, la mia benedizione!]

   I greet the English-speaking visitors taking part in today’s Audience,
   especially the young people from various countries preparing for the
   COP-26 meeting in Glasgow, and the pilgrimage groups from the United
   States of America. Upon all of you, and your families, I invoke the joy
   and peace of the Lord. God bless you!

   [Saluto i pellegrini di lingua inglese presenti all’odierna Udienza,
   specialmente i giovani di vari paesi impegnati in vista della COP26 a
   Glasgow e i gruppi provenienti dagli Stati Uniti d’America. Su tutti
   voi e sulle vostre famiglie invoco la gioia e la pace del Signore. Dio
   vi benedica!]

   Ich grüße die Gläubigen deutscher Sprache, insbesondere die Pilger aus
   dem Burgenland, die aus Anlass des 60-jährigen Bestehens der Diözese
   Eisenstadt mit ihrem Bischof Ägidius nach Rom gekommen sind. Von Herzen
   erbitte ich allen die reiche Frucht des Geistes, die uns hinführt zur
   österlichen Fülle des Lebens.

   [Saluto i fedeli di lingua tedesca, specialmente i pellegrini del
   Burgenland che sono venuti a Roma con il loro Vescovo Ägidius in
   occasione del 60° anniversario della diocesi di Eisenstadt. Di cuore
   invoco su tutti voi il frutto abbondante dello Spirito che ci conduce
   alla pienezza di vita in Cristo Risorto.]

   Saludo cordialmente a los fieles de lengua española. Los animo a hacer
   este pequeño ejercicio, relean la lista de los frutos del Espíritu
   Santo que encontramos en Gálatas capítulo 5, versículos 22 y 23. Vean
   si se corresponden con la propia existencia de cada uno, es decir, si
   nuestra vida se dejó configurar con Cristo, al que contemplamos muerto
   y resucitado, en la imagen de la cruz y en el misterio de la
   Eucaristía; si nuestra vida se ha dejado trasformar por el Espíritu
   para ser ella misma una eucaristía, don y acción de gracias, para
   gloria de Dios y salvación de la gente. Que Dios los bendiga. Muchas
   gracias.

   Queridos fiéis de língua portuguesa, sede bem-vindos! Quando o Filho de
   Deus veio entre nós, encontrou disponível o coração da Virgem
   Imaculada. Ela vivia como todas as mulheres de seu tempo, mas, na vida
   simples de cada dia, estava à disposição do Senhor. Peçamos ao Espírito
   Santo o dom da docilidade à vontade de Deus. Sobre todos desça a bênção
   do Senhor!

   [Cari fedeli di lingua portoghese, benvenuti! Quando il Figlio di Dio
   venne tra noi, trovò il cuore aperto della Vergine Immacolata. Lei
   viveva come tutte le donne del suo tempo ma, nella vita semplice di
   ogni giorno, era disponibile al Signore. Chiediamo allo Spirito Santo
   il dono della docilità alla volontà di Dio. Su tutti scenda la
   benedizione del Signore!]

   أُحيِّي المُؤْمِنِينَ الناطِقِينَ باللُغَةِ العَرَبِيَّة.
   المَسِيحِيُّونَ الذِينَ "لَبِسُوا المَسِيح" (راجع غلاطية 3، 27) في
   المَعْمُودِيَّة، مَدْعُوُونَ إلى أنْ يَعِيشُوا "المَحَبَةَ والفَرَحَ
   والسَّلامَ والصَّبْرَ واللُّطْفَ وكَرَمَ الأَخْلاقِ والإِيْمانَ
   والوَداعَةَ والعَفاف" (غلاطية 5، 22) حتى يَبْقَوا أُمَناءَ
   لِدَعْوَتِهِم. بارَكَكُم الرَّبُّ جَميعًا وَحَماكُم دائِمًا مِنْ كُلِّ
   شَرّ!

   [Saluto i fedeli di lingua araba. I cristiani, che nel battesimo si
   sono «rivestiti di Cristo» (Gal 3,27), sono chiamati a vivere «amore,
   gioia, pace, magnanimità, benevolenza, bontà, fedeltà, mitezza, dominio
   di sé» (Gal 5,22) per rimanere fedeli alla loro vocazione. Il Signore
   vi benedica tutti e vi protegga sempre da ogni male!]

   Pozdrawiam serdecznie pielgrzymów polskich. Na prośbę polskiej fundacji
   „Życiu tak” poświęciłem dzisiaj dzwony noszące tytuł: „Głos
   nienarodzonych”, które zostaną przekazane do Ekwadoru i na Ukrainę.
   Niech będą dla tych narodów i dla wszystkich znakiem mobilizacji do
   obrony ludzkiego życia od poczęcia aż do naturalnej śmierci. Niech ich
   brzmienie głosi światu „Ewangelię życia”, budzi sumienia i pamięć o
   nienarodzonych. Polecam waszej modlitwie każde poczęte dziecko, którego
   życie dane przez Boga jest święte i nienaruszalne. Z serca wam
   błogosławię.

   [Saluto cordialmente i pellegrini polacchi. Su richiesta della
   fondazione polacca “Sì alla vita”, oggi ho benedetto le campane che
   portano il nome: “La voce dei non nati”. Sono destinate all’Ecuador e
   all’Ucraina. Per queste nazioni e per tutti siano segno di impegno in
   favore della difesa della vita umana dal concepimento fino alla morte
   naturale. Che il loro suono annunci al mondo il “Vangelo della vita”,
   desti le coscienze degli uomini e il ricordo dei non nati. Affido alla
   vostra preghiera ogni bambino concepito, la cui vita è sacra e
   inviolabile. Vi benedico di cuore.]

   * * *

   Rivolgo un cordiale benvenuto ai pellegrini di lingua italiana. Saluto
   la Fondazione San Vito di Mazara del Vallo, l’Associazione
   Diversa-Mente e la comunità sri-lankese di Napoli.

   Il mio pensiero va infine, come di consueto, agli anziani, agli
   ammalati, ai giovani e agli sposi novelli – sono tanti! Vi incoraggio a
   testimoniare il messaggio di salvezza evangelica che i Santi Apostoli
   Simone e Giuda, dei quali domani celebreremo la festa, hanno
   testimoniato con la loro vita.

   A tutti la mia benedizione.

   Copyright © Dicastero per la Comunicazione
   the holy see

La Santa Sede

La Santa Sede

     * FAQ
     * Note Legali
     * Cookie Policy
     * Privacy Policy
