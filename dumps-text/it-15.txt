   #Cammino Sinodale delle chiese in Italia » Feed Cammino Sinodale delle
   chiese in Italia » Feed dei commenti Cammino Sinodale delle chiese in
   Italia » “Vieni Spirito Santo, illumina il nostro cammino”: l’omelia di
   mons. Perego per l’inizio del cammino sinodale Feed dei commenti
   alternate alternate alternate

   IFRAME: https://www.googletagmanager.com/ns.html?id=GTM-PFD3TJX

   Skip to content

   Cammino Sinodale delle chiese in Italia
   (BUTTON)
     * Cammino sinodale
          + Storia
          + Regolamento
          + Presidenza
          + Comitato
          + Referenti diocesani
          + Le tre fasi
          + Il logo
          + Strumenti
     * Assemblee sinodali
          + Regolamento
          + Nota esplicativa
          + Cronoprogramma
          + Testimonianze
     * I cantieri di Betania
     * Aree tematiche
          + Comunicazione
          + Corresponsabilità
          + Formazione
          + Missione
          + Strutture
          + Temi sinodali
     * Notizie
          + Archivio notizie
          + Multimedia
          + Dalle diocesi

   ____________________
   [cammino_banner_desktop.png] [cammino_banner_mobile.png]

   Diocesi di Ferrara-Comacchio

“Vieni Spirito Santo, illumina il nostro cammino”: l’omelia di mons. Perego
per l’inizio del cammino sinodale

   “Vieni Spirito Santo, illumina il nostro cammino”: l’omelia di mons.
   Perego per l’inizio del cammino sinodale

   10 Novembre 2021
   Cari fratelli e sorelle, cari confratelli, oggi siamo riuniti
   dall’Eucaristia per iniziare un cammino, un cammino sinodale: un
   cammino insieme, un cammino verso la stessa meta. Siamo pieni di
   Spirito Santo dal giorno di Pentecoste, quando – ci ricorda Lumen
   gentium 4 – “fu inviato lo Spirito Santo per santificare continuamente
   la Chiesa… E’ “lo Spirito che dà la vita, una sorgente di acqua
   zampillante fino alla vita eterna (cfr. Gv 4,14; 7,38-39)…”Lo Spirito
   dimora nella Chiesa e nei cuori dei fedeli come in un tempio (cfr. 1
   Cor 3,16; 6,19) e in essi prega e rende testimonianza della loro
   condizione di figli di Dio per adozione (cfr. Gal 4,6; Rm 8,15-16 e
   26). Egli introduce la Chiesa nella pienezza della verità (cfr. Gv
   16,13), la unifica nella comunione e nel ministero, la provvede e
   dirige con diversi doni gerarchici e carismatici, la abbellisce dei
   suoi frutti (cfr. Ef 4,11-12; 1 Cor 12,4; Gal 5,22). Con la forza del
   Vangelo la fa ringiovanire, continuamente la rinnova e la conduce alla
   perfetta unione col suo Sposo. Poiché lo Spirito e la sposa dicono al
   Signore Gesù: «Vieni » (cfr. Ap 22,17)”. Questi passaggi del testo
   della costituzione dogmatica sulla Chiesa ci aiutano a comprendere le
   caratteristiche del cammino sinodale che stiamo per intraprendere. Lo
   Spirito santifica continuamente la Chiesa e dà la vita. Lo Spirito non
   è presente solo nel momento sinodale, ma accompagna la vita della
   Chiesa, “dimora nei nostri cuori”, rinnova la nostra vita. Nel cammino
   sinodale lo percepiamo ancora di più presente, prossimo: che ascolta
   con noi, decide con noi. E’ presente nei carismi che alimentano la vita
   della Chiesa, nelle forme di ministerialità, nella sofferenza che
   purifica, nella preghiera comune. Lo Spirito nel cammino sinodale non
   solo ci ricorda che con il Battesimo siamo figli, ma che partecipiamo
   alla costruzione e alla vita di questo popolo, di questa casa che è la
   Chiesa. In compagnia dello Spirito, e non in forza di maggioranze e
   minoranze, siamo introdotti nella pienezza della verità, siamo uniti
   nella comunione e nel ministero. E’ la forza dello Spirito che
   “ringiovanisce”, rigenera la Chiesa, quando questa si adagia,
   dimentica, perde la forza e il coraggio dell’annuncio e della
   testimonianza evangelica. Per questo oggi, nella preghiera, diciamo
   insieme allo Spirito: “Vieni”. Lo Spirito viene per rinnovare anche la
   nostra Chiesa di Ferrara-Comacchio, ricordando il monito di Papa
   Francesco, che è all’origine anche del cammino sinodale, in un
   passaggio molto chiaro dell’ Evangelii Gaudium: “preferisco una Chiesa
   accidentata, ferita e sporca per essere uscita per le strade, piuttosto
   che una Chiesa malata per la chiusura e la comodità di aggrapparsi alle
   proprie sicurezze. Non voglio una Chiesa preoccupata di essere il
   centro e che finisce rinchiusa in un groviglio di ossessioni e
   procedimenti” (E.G. 49). Lo Spirito non chiude, ma apre. Lo Spirito non
   rinchiude ma invia. Lo Spirito non appesantisce, ma libera. Lo Spirito
   non distribuisce potere – era l’illusione dei figli di Zebedeo, come
   abbiamo ascoltato dalla pagina evangelica di Marco -, ma abitua al
   servizio, a condividere le debolezze e le sofferenze – come Gesù il
   Sommo Sacerdote della lettera agli Ebrei e il Figlio dell’uomo della
   pagina evangelica. Lo stile sinodale, pertanto, non sarà quello di
   intavolare discorsi, progetti, costruire consensi, ma è quello del
   convenire e del camminare, dell’andare: lo stile eucaristico. Il
   convenire avrà il suo momento fondamentale, dopo questa Eucaristia, in
   ogni gruppo sinodale: per raccontarsi, per confrontarsi, per
   discernere, per consigliarsi, per proporre. “Dal basso, dal basso, dal
   basso”, ha ripetuto Papa Francesco al Consiglio dell’Azione Cattolica,
   il 30 aprile scorso. Il camminare insieme avrà il suo momento
   fondamentale nell’Assemblea sinodale, nell’anno giubilare, e nel
   ritorno a casa per costruire insieme una Chiesa rinnovata. Come Gesù
   dopo il Battesimo nel Giordano inizia a camminare per tutte le strade
   della Giudea, della Galilea e della Samaria, dobbiamo recuperare la
   consapevolezza che da battezzati siamo chiamati a camminare sulle
   strade della città, del mondo. Il Vangelo raggiunge tutti attraverso
   tutti noi, tenendo sempre uniti pensiero e azione, parole e gesti.

   Cari fratelli e sorelle, cari confratelli, il cammino sinodale,
   unitamente al cammino verso le Unità pastorali, che ritengo essere la
   prima concreta esperienza di stile sinodale, ci vedano tutti per strada
   e non alla finestra, capaci di incontrarci, ascoltarci e consigliarci
   per una Chiesa bella, che sia una casa per tutti, anche se non tutti vi
   restano.

   “Vieni, Spirito Santo, riempi i cuori dei tuoi fedeli e accendi in essi
   il fuoco del tuo amore”.

   Narrativa

Narrativa

   2023

   Sapienziale

Sapienziale

   2023 - 2024

   Profetica

Profetica

   2025

   ©Chiesacattolica2021

Contatti

     * Conferenza Episcopale Italiana
     * Circonvallazione Aurelia, 50
       00165 Roma
     * Tel +39 06 66398381
     * info@camminosinodale.net

Seguici

   [top.png]

   (BUTTON) Preferenze Cookie
