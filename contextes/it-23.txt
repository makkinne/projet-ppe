   L'opera è fondamentale per comprendere la filosofia di Hegel, ed è il
   seguito delle trattazioni svolte dal filosofo nelle opere Fenomenologia
   dello spirito e Scienza della logica, delle quali costituisce anche una
   brillante sintesi.

--
   [20px-Magnifying_glass_icon_mgx2.svg.png] Lo stesso argomento in
   dettaglio: Pensiero di Hegel, Georg Wilhelm Friedrich Hegel, Scienza
   della logica e Fenomenologia dello spirito.

   L'opera è la sintesi più compiuta del sistema di Hegel, che aveva avuto
   il suo inizio con la pubblicazione della "Fenomenologia dello spirito "
   (1807), il cui sottotitolo era "Prima parte del sistema". In realtà
   l'opera era stata fornita da Hegel come "introduzione", per comprendere
   quale fosse il cammino che l'individuo ( lo "spirito finito") compie
   per pervenire al Sapere assoluto. Nell'opera Hegel tratta della
   coscienza, dell'autocoscienza, della ragione, dello spirito, della
   religione e del sapere assoluto, ossia della conoscenza dell'Assoluto
   (Dio). Ciò avviene, passando attraverso i tre momenti (in sé, per sé,
   in sé e per sé) propri della Dialettica hegeliana, volgarizzati in
   seguito dal filosofo Heinrich Moritz Chalybäus (1796-1862) in "tesi",
   "antitesi" e "sintesi". Nel caso dello Spirito i tre momenti sono
   rispettivamente: coscienza, autocoscienza e ragione.^[3] Per quanto
   riguarda la prima parte dell'opera, Hegel ci presenta come, partendo
   dalla certezza sensibile, l'individuo si elevi, passando attraverso
   l'intelletto, alla conoscenza propria della ragione e infine della
   ragione che sa se stessa, cioè lo Spirito. Celebri sono le Figure
   fenomenologiche attraverso le quali Hegel illustra questo iter: queste
   sono tratte dalla storia ma sono trasfigurate filosoficamente, nel
   senso che fungono da categorie logiche. Le figure più celebri sono la
   Coscienza infelice e quella del Signore-servo. Nella seconda parte
   dell'opera, Hegel tratta dello spirito inteso nelle tre forme
   dell'eticità, cultura sociale e moralità (sempre come tesi, antitesi e
   sintesi).

   Nella "prima fase" (tesi) lo Spirito riguardava l'eticità classica
   dell'Antica Grecia e del sistema democratico e perfetto delle poleis.

   Nella "seconda fase" (antitesi) lo Spirito diventava un dissidio tra io
   e società, un momento insomma di alienazione e confusione appartenente
   al mondo moderno e contemporaneo ad Hegel, in cui cadono le certezze
--
   poi per ghigliottinarsi a vicenda senza ristabilire alcuna pace.

   Nella "terza fase" dello Spirito, esso riconquista finalmente la
   stabilità etica (sintesi) grazie alla corrente del Romanticismo, che
   riprende il modello di vita classico greco.

   Nella "Enciclopedia delle scienze filosofiche" questa parte, svolta
   nella "Fenomenologia dello Spirito", è posta solo all'interno dello
   Spirito Soggettivo, perché il disegno architettonico di Hegel si è
   modificato; infatti l'enciclopedia filosofica hegeliana non ha che fare
   con "figure" (come l'opera precedente) ma con concetti logici. La sua
   partizione è: Logica, Filosofia della Natura e Filosofia dello Spirito.
   La Logica come scienza dell'idea in sé è una brillante sintesi della
   "Scienza della logica" (1812/1816), in cui Hegel ci offre la
--
   all'insegnamento De orbitis planetarum (1801).

   Infine la Filosofia dello Spirito (come idea in sé e per sé) tratta
   dello Spirito, che è "la ragione che sa se stessa": Hegel lo distingue
   in: 1) Spirito Soggettivo, 2) Spirito Oggettivo e 3) Spirito Assoluto.

   Lo Spirito Soggettivo è trattato da tre discipline filosofiche: 1) la
   Antropologia, 2) la Fenomenologia e 3) la Psicologia.

   C'è da rilevare che la Fenomenologia peraltro era già stata trattata,
   come si è detto, nella prima grande opera hegeliana "La Fenomenologia
   dello Spirito": qui se ne offre una sintesi. Per quanto riguarda la
   Psicologia hegeliana, questa vuole essere la risposta di Hegel a Kant e
   alla sua critica della psicologia razionale leibniziano-wolffiana.
--
   ha sì criticato giustamente quella pseudoscienza, ma non l'ha
   sostituita con nessuna altra scienza; pertanto Hegel la sostituisce con
   una nuova psicologia, che ha come oggetto appunto lo Spirito.

   Lo Spirito Oggettivo, come secondo momento, è invece trattato da: 1)
   Diritto 2) Moralità e 3) Eticità. Soprattutto è importante l'Eticità,
   in quanto supera l'unilateralità del Diritto e della Moralità
--
   dell'Eticità, in cui il singolo individuo trova la sua piena
   realizzazione. Hegel riprenderà, ampliandola notevolmente, la
   trattazione dello Spirito Oggettivo anche nei "Lineamenti di filosofia
   del diritto" (1820).

   La Filosofia dello Spirito si conclude con lo Spirito Assoluto (Dio),
   che è conoscibile da: 1) Arte, 2) Religione e 3) Filosofia. Solo la
   Filosofia come "fatica del concetto" riesce dialetticamente a conoscere
